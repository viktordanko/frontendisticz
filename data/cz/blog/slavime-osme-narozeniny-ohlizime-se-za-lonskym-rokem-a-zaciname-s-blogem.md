---
template: blog-detail.twig
title: Slavíme osmé narozeniny, ohlížíme se za loňským rokem (a začínáme s blogem)
description: Zkraje roku 2014 jsem se inspirován povídáním s Robinem Pokorným vydal
  zaregistrovat doménu a napsal jsem SuperKodérům. Zhruba takhle začal příběh komunity
  Frontendisti.cz.
image: img/illust/fe-yt.png
author: Martin Michálek

---
Zkraje roku 2014 jsem se inspirován [povídáním s Robinem Pokorným](https://bruskodu.cz/epizoda/1/) vydal zaregistrovat doménu a napsal jsem [SuperKodérům](https://superkoders.com/). Zhruba takhle začal příběh komunity Frontendisti.cz.

Od té doby ušla komunita a spolek dlouhou cestu a já se tady chci ohlédnout za rokem 2021, který byl pro nás důležitý z pohledu transformace.

## **Rok 2021, to byl hlavně online a FrontKon**

Dále řádil covid a my jsme pokračovali v transformaci našich akcí do podoby onlinových streamů a setkání. Učili jsme se s technikou, chápat jiný formát, pracovali na vizuální prezentaci, učili jsme se zapojovat publikum. Naše zkušenosti jsme pak [sepsali do článku](https://frontendisti.cz/blog/jak-ve-frontendisti.cz-delame-online-meetupy-na-youtube-hardware-software-a-zkusenosti.html).

![Frontendisti na Youtube](img/illust/fe-yt.png)

Do budoucna plánujeme dále posilovat takzvané hybridní akce, které vždy budou mít online výstup, přičemž na místě se sejde tolik lidí, kolik dovolí covid.

Největším zářezem ovšem a vrcholem naší dosavadní práce byl[ FrontKon 2021](https://frontendisti.cz/konference), první česká (onlinová) konference zaměřená na frontendový vývoj. Hodně jsme se během jejích příprav naučili a leccos pak sepsali do [dalšího blogpostu](https://frontendisti.cz/blog/ohlednuti-za-frontkon-prvnim-rocnikem-konference-frontendisti.cz.html).

## **Kam chceme jít v roce 2022?**

První bod z plánu jsme si už splnili – spustit blog, kterým vás chceme občas informovat o tom, co se děje ve spolku a hlavním štábu komunity.

Dále samozřejmě budeme zlepšovat naše akce, a obsah, který na nich vzniká. Budeme také rozšiřovat organizační štáb a mým cílem je navázat hlubší spolupráci s dalšími podobnými subjekty.

Bude konference? Ano, bude. Možná vás překvapí forma, ale frontendovou konferenci v ČR mít letos budeme. Těším se, až vám budu moci prozradit víc.

Sledujte nás:

* [twitter.com/frontendisti](https://twitter.com/frontendisti)
* [facebook.com/frontendisti](https://www.facebook.com/frontendisti)
* [meetup.com/frontendisti](https://www.meetup.com/frontendisti/)
* [youtube.com/c/FrontendistiCz](https://www.youtube.com/c/FrontendistiCz)