---
template: blog-detail.twig
title: Frontendisti.cz hledají posily
description:
image:
author: Martin Michálek

---
Do štábu spolku Frontendisti hledáme dva lidi, kterým srdce bije pro frontend, ale mají i jiné zvláštní schopnosti:

## **Režisér(ka) online přenosů**

Komunitě českých frontendových vývojářů a vývojářek přinášíme téměř každý měsíc stream s odbornými přednáškami. Ve streamech se chystáme pokračovat i nyní, když opět děláme osobní setkání.

* **Co budeš dělat?** Odpoledne je potřeba nastavit a vyzkoušet techniku na místě, večer pomocí StreamYardu zajistit vysílání na YouTube.
* **Co musíš umět?** Oceníme zájem o techniku (mikrofony, kamery) a zkušenost s ní, ale profík rozhodně být nemusíš. Techniku máme nebo využíváme v místech, kde se konají meetupy.
* **Jak to probíhá?** Přenosy děláme přes StreamYard, buď jen online nebo hybridně – osobně s přenosem na YouTube. [Jak streamy děláme?](https://frontendisti.cz/blog/jak-ve-frontendisti.cz-delame-online-meetupy-na-youtube-hardware-software-a-zkusenosti.html)
* **Co to znamená časově?** Zhruba jedno odpoledne a večer měsíčně, střídá se Praha a Brno.
* **Co za to?** Spolek pracuje na dobrovolnické bázi, ale nějaké peníze by se také našly.

## **Spoluorganizátor(ka) pražských meetupů**

Jsi v Praze a baví tě frontendová komunita? Tohle může být práce pro tebe.

* **Co budeš dělat?** Organizovat meetupy – komunikovat s řečníky, připravovat podklady pro propagaci, hlídat termíny. Zpočátku můžeš jen pomáhat.
* **Co musíš umět?** Potřebuješ organizační dovednosti (a trpělivost). Stačí ti jen rámcové povědomí o frontendu a české frontendové komunitě.
* **Jak to probíhá?** Domlouváme se přes Basecamp a pro organizaci máme checklisty. Sociální sítě řešit nemusíš, s programem ti pomůže celý štáb.
* **Co to znamená časově?** Jde o pár hodin jednou za dva měsíce. Když budeš chtít pomoci více, práci určitě najdeme. :)
* **Co za to?** Spoluorganizátor(ka) je dobrovolnická pozice.

Máš dotazy nebo zájem? Piš Martinovi Michálkovi na [martin.michalek@frontendisti.cz](mailto:martin.michalek@frontendisti.cz).
