---
template: blog-detail.twig
title: Konference bude. WebExpo a Frontendisti.cz to dali dohromady
description: Jsem moc rád, že vám právě teď můžu oznámit, že právě proto nyní spojujeme
  síly se značkou WebExpo.
image: "../img/illust/fe-webexpo.png"
author: Martin Michálek

---
**_Update:_** _Uzávěrku_ [_call for papers_](https://docs.google.com/forms/d/1fsThucs7TN_jrd0OaduMeVOr3ukAbFWnWaucUWjcgok/viewform) _prodlužujeme do **7. února 2022.**_

Milé frontendistky, milí frontendisti, po loňské úspěšné online [konferenci FrontKon](https://frontendisti.cz/blog/ohlednuti-za-frontkon-prvnim-rocnikem-konference-frontendisti.cz.html), které se zúčastnilo přes šest stovek lidí, jsme přemýšleli, jak to udělat ještě lépe v roce 2022.

Naším hlavním cílem bylo mít komunitní konferenci, tedy nejen online, ale také na živo. Dále pak pomoci propojit českou (ale i slovenskou) frontendovou scénu s okolním světem.

Jsem moc rád, že vám právě teď můžu oznámit, že právě proto nyní spojujeme síly se značkou [WebExpo](https://www.webexpo.net/).

## **Co si pod spoluprací představit?**

Frontendisti.cz budou mít vlastní stage v rámci konference, kde představíme frontendový program. (Chystáme ovšem i jiné než přednáškové formáty – to už znáte z naší konference.)

![Frontendisti.cz a WebExpo](../img/illust/fe-webexpo.png)

Kdokoliv si pak bude moci za výhodnější cenu koupit lístek jen pro tuto část (ale také pro celou konferenci).

WebExpo letos **proběhne už pátek 10. až sobotu 11. června** a opět bude celá v angličtině. Na frontendový den se můžete těšit v sobotu.

## **Call for papers - přihlaste svou přednášku**

Nyní jsme ve fázi přípravy programu a i vy nám s ním můžete pomoci – nejlépe přihlášením vlastní přednášky.

* [**Přihlaste přednášku**](https://docs.google.com/forms/d/1fsThucs7TN_jrd0OaduMeVOr3ukAbFWnWaucUWjcgok/viewform)
* [Více o programu a tipy na témata](https://docs.google.com/document/d/1dcKqJasjpV1AE8AmylKJPl-SwZj78KDy8CMql3DVu1o/edit#heading=h.746bamx60g7u)
* Termín pro odevzdání přihlášek: **7. února 2022**.
* Zajímá vás více? Pište na [martin.michalek@frontendisti.cz](mailto:martin.michalek@frontendisti.cz).

WebExpo je skvělá příležitost ukázat ostatním, co zajímavého jste se naučili. Pokud se necítíte na velkou přednášku v angličtině, máme i menší formáty – 20 nebo 5 minut.

Budeme vás samozřejmě dále informovat o novinkách a chystaném programu.

Sledujte naše sociální sítě:

* [twitter.com/frontendisti](https://twitter.com/frontendisti)
* [facebook.com/frontendisti](https://www.facebook.com/frontendisti)