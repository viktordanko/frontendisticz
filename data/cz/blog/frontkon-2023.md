---
template: blog-detail.twig
title: Brno bude frontendové. FrontKon 2023 se blíží.
description:
image: "../img/illust/blog-frontkon.png"
author: Martin Michálek

---
Ve čtvrtek 12. října proběhne v brněnském Quality Hotelu konference komunity frontendových vývojářek a vývojářů Frontendisti.cz.

Po velmi úspěšném covidovém online FrontKonu v roce 2021 jsme se rozhodli uspořádat konferenci, na které se konečně uvidíme osobně. Frontendistky a frontendisti z celého Česka i ze Slovenska se proto na podzim sjedou do Brna.


![](../img/illust/blog-frontkon-topics.png)


Webovým frontendem hýbe řada témat a nezodpovězených otázek. Přijdou vývojáři kvůli AI o práci nebo je to pro ně příležitost začít pracovat jinak? Jak to ovlivní nabírání juniorních vývojářů? Jsou frontendové frameworky jako React stále ta správná cesta nebo se zde už  rýsují dobré alternativy? Přišel čas na používání čistého CSS na úkor preprocesorů? Jsme moc rádi, že to všechno budeme moci probrat osobně.

Pro témata se nám povedlo získat skvělé české a slovenské řečníky, jako třeba:

* **David Grudl** bude hledat odpověď na otázku, zda **AI je bublina nebo revoluce?**
* **Hana Klingová** připravuje praktickou přednášku o **Github Copilot**.
* **Ondřej Žára** vám dá tipy a triky z praxe na používání **Web Components**.
* **Zuzana Šumlanská** pozvedne pokličku hrnce s novou metrikou **rychlosti INP**.
* **Riki Fridrich** ukáže, jak psát **Typescript bez Typescriptu**.
* **Roman „yablko“ Hraška** bude mluvit o tématu **Ako získať prvý job v IT?**

Celkově můžete očekávat kolem 30 přednášek a k tomu dvě diskuze (o budoucnosti JS frameworků a o nabírání juniorů do firem).

Připravujeme pro vás dvě přednáškové místnosti, jednu partnerskou „stage“, možnosti networkingu, zábavy i odpočinku.

![](../img/illust/blog-frontkon-partners.png)

Partnery konference jsou [Mews](https://www.mews.com/), [Attaccama](https://www.ataccama.com/), [CDN77](https://www.cdn77.com/), [Heureka Group](https://heureka.group/), [Outreach](https://www.outreach.io/), [PUXdesign](https://www.puxdesign.cz/) a [SUPERKODERS](https://superkoders.com/).

Těšíme se na vás!

* 1 den, 2 přednáškové sály, kolem 30 přednášek, 400 účastníků.
* Datum: 12. října 2023 mezi 10:00 a 18:00 hodinou.
* Místo: [Quality Hotel Brno](https://www.google.com/maps/place/Quality+Hotel+Brno+Exhibition+Centre/@49.1842422,16.5806277,15z/data=!4m2!3m1!1s0x0:0x1fa5bb9f1808dd53?sa=X&ved=2ahUKEwjdsYXR0YOBAxVF9rsIHf-SBEoQ_BJ6BAhQEAA&ved=2ahUKEwjdsYXR0YOBAxVF9rsIHf-SBEoQ_BJ6BAheEAc).

Vstupenky a více informací: [FrontKon.cz](https://www.frontkon.cz)


---
Spolek Frontendisti.cz buduje a vzdělává komunitu frontendových vývojářek a vývojářů. Pořádá pravidelné [meetupy v Praze a Brně](https://www.meetup.com/frontendisti/), produkuje [videa na YouTube](https://www.youtube.com/c/FrontendistiCz/videos) a provozuje [diskuzní fórum](https://www.facebook.com/groups/frontendisti) pro členy komunity.

