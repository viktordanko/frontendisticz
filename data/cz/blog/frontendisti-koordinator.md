---
template: blog-detail.twig
title: Komunita Frontendisti.cz hledá koordinátorku/koordinátora (hlavně pro konferenci FrontKon)
titleShort: Komunita hledá koordinátorku / koordinátora
description:
image: "https://lh7-us.googleusercontent.com/sMLjbKGIZOiVHXPX0GFruwTM2abic8jeOjJOTjI6u2vRcBIWP6TQCmzBJ9Rm-QkSu0ks4Pr5dFcbFQTLZYPvHEE4T-_cMmNlSVNTwsbA8JRjCnGss8BiMbZGI9CqoeWgBXNTaLRzjBQM8kBj-FEG78A"
imageCrossroad: "https://lh7-us.googleusercontent.com/G2Eb5VlwJGYDtTmgDXpN6E5KxtEKcZ82ycfIOg_SWzLszivUlNEVI3ddX7tiC6h1m2UrMzRwuKAT9jDi5k6MPx9Ak0yQnHwhWOoq5EBvSWw4ymepL70gGW01jxe40zeReoa6TEzC0o9XmTjIuqT_95Y"
author: Martin Michálek

---

Jsme [Frontendisti.cz](https://frontendisti.cz/) a našim cílem je budovat a vzdělávat komunitu frontendových vývojářek a vývojářů. Pro naši komunitu organizujeme pravidelné meetupy v Praze a Brně, jednou ročně také [konferenci FrontKon](https://frontendisti.cz/konference).

Co budeš dělat?

* Staneš se hlavním organizátorem konference FrontKon, která se loni povedla, a kterou bychom rádi každoročně opakovali. Jde o akci asi pro 500 lidí, která se uskutečnila v Brně, letos bychom ji chtěli dělat v Praze.
* Budeš mít také zodpovědnost za udržování „tepu" a systému v organizaci meetupů.
* Tvým úkolem bude také slaďovat a řídit tým deseti dobrovolníků.

Co musíš umět a mít?

* Organizační dovednosti a zkušenosti s pořádáním akcí.
* Zavádění a udržování projektového řízení a procesů pro koordinaci týmu.
* Komunikační dovednosti, hlavně směrem k cca deseti členného týmu.
* Stačí ti jen rámcové povědomí o frontendu a české frontendové komunitě.
* Trpělivost s partou dobrovolníků. ;)

Jak fungujeme?

* Jsme tři hlavní organizátoři a asi deset dalších lidí, kteří pomáhají od organizace meetupů až po sociální sítě nebo newslettery.
* Domlouváme se přes Basecamp, jednou za čas se synchronizujeme na Meetech.
* Fyzicky jsme hlavně v Praze a Brně, ale většinou se domlouváme online.
* Děláme ročně asi 10 meetupů v Praze, Brně, občas nějaký ten hospodský sraz, občas nějakou spolupráci v jiných městech. Jednou ročně konferenci, kde bychom rádi střídali Prahu a Brno.
* Program akcí, sociální sítě a další „oficiální" komunikaci nebudeš muset řešit. V týmu ti také pomůžeme s partnery a prostory.

Co to obnáší a co za to?

* Během roku jde o práci na pár jednotek hodin týdně. Komunikujeme asynchronně (Basecamp, Slack) a obvykle jsme k dispozici v běžných pracovních hodinách.
* Celkem úvazek odhadujeme na 360 hodin na rok. Organizace konference (v říjnu) ti během roku zabere kolem 150 hodin, polovina z nich padne na měsíc konání, tedy zatím říjen. Zbytek představuje zhruba hodina denně na management komunity a meetupů.
* Nepočítáme s dobrovolnickým nasazením z tvé strany. Nějaké peníze na tuto pozici máme. :-) Nemůžeme si dovolit komerční hodinovku, ale na druhou stranu nabízíme možnost setkávat se se zajímavými lidmi a firmami na české technologické scéně.
* Preferovaná forma je faktura (OSVČ), ale není to nutnou podmínkou.

Buď tím, kdo posune jednu z největších IT komunit v Česku na další level a přidej se k nám!

Máš dotazy nebo zájem? Piš Martinovi Michálkovi na [martin.michalek@frontendisti.cz](mailto:martin.michalek@frontendisti.cz) nebo volej na +420 724 071 700\.

Očekáváme od tebe soupis tvých zkušeností (nebo přímo CV). Následně se uvidíme v rámci výběrového řízení na online callu.
